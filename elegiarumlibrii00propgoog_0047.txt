XL PROLEGOMENA.

ita autem illis sum usus ut neglectis atque abiectis falsis
prauisque commentis adponerem in notis criticis quaecumque
bene excogitata aut certe mentione digna essent

Iam ut de meis studiis pauca adiciam, duodecim fere
anni sunt, ex quo cum hoc poeta firmam contraxi familiari-
tatem. cuius fructus nonnulli cum iam a. 1870 in Muelleri
editione prodierint, longe plures uberioresque maxime intra
a. 1873-76 collectos (paucis quae meliorum librorum no-
titia postea suppeditauit adiectis) ipse edidi Miscellaneorum
Oriticorum (Groningae 1878) pp. 73-106. nouam denique
segetem opera his ultimis annis in Propertio posita protulit,
eum praesertim feliciter mihi cederet ea res, in quam ubi
omnium maxime necessariam esse intellexi summo opere in-
cubui, scilieet inuestigatio ecdicum bonorum. quibus stu-
diis si arbitris intellegentibus aequisque id effecisse uidebor
ut solidus apparatus criticus nunc tandem adsit, ut adhibitis
prudenter priorum copiis meaque ipsius opera textum Pro-
pertii si non genuinum ubique (hoc enim ab uno homine
flagitare iniustum est uereorque ut ulla umquam aetas sit
uisura) at non indignum poeta restituerim restituendumue
in notis proposuerim, praemium laborum sat amplum ret·
tulero.

—.—---—-

Mirabuntur multi, in hac editione Propertii carmina non
eo librorum numero discripta exhiberi, qui inde a Lach-
manno optinuit. et debere me sentio nomini Lachmanniano,
ut quibus causis ab eius placitis recesserim explicem uberius.

Oum in libri ΙΙ elegia 13 haec uu. 25 et 26 legantur:

Sat mea sic magnast, si tres sint, pompa, libelli,
Quos ego Persephonae maxima dona feram,

spretis uanis interpretum in uoce ‘libelli’ commentis ille
rectissimae Scaligeri obseruationi (neseio quomodo iubet tres
libellos sibi πομπεύειν, quos nondum scripserat, utqui ne
secundum quidem dimidium scripserit') insistens librum se
cundum in duos diuisit, ut iam pro quattuor quae codices
tradunt uoluminibus haberentur quinque. librum autem ter·

 

